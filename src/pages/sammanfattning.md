# Sammanfattning
Skolan är en plats där elever får redskap att bemöta, granska och förkovra sig i vår värld. När elever idag spenderar stor del av sin tid i en annan värld, i datorspelens värld, finns då en plats där skola och lärare har svårt att nå in med nycklar och redskap. Detta lektionspaket är skapat för att du som lärare på ett så enkelt sätt som möjligt ska kunna introduceras tillräckligt i datorspelens värld för att kunna hjälpa eleverna att få en ökad medvetenhet och nycklar till att reflektera kring genusrepresentationen i datorspel. Detta lektionspaket kommer inriktas på spelet League of Legends som är ett av världens just nu största spel med sina ca [27 miljoner dagliga spelare][wall-street-journal]. Detta lektionspaket tittar närmare på hur kvinnliga karaktärer representeras i spelet. Målet är att eleverna själva skall lära sig att identifiera och analysera problematiska gestaltningar av kvinnliga karaktärer.

[wall-street-journal]: http://blogs.wsj.com/digits/2014/01/27/player-tally-for-league-of-legends-surges/
